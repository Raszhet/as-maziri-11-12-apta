Менің бағдарламама 11 аптада объектіге бағытталған программалау қосылды. Мен Food деген класс жасадым, оның ішінде тағамның аты, калориясы, салмағы сияқты негізгі мәліметтер бар. Бұл класс арқылы кез келген тағамды объект ретінде жасауға болады және оның жалпы калориясын есептеуге болады. Сондай-ақ, SweetFood деген мұрагерлік класс қосылды, ол тәтті тағамдар үшін қант мөлшерін де сақтайды. Мұрагерлік арқасында мен негізгі класс функцияларын қайта қолдандым және тәтті тағамдарға қосымша ақпарат қостым. Мысалы, мен Palau мен Tort сияқты тағамдарды объект ретінде жасап, олардың қасиеттерін экранға шығара алдым. Бұл бөлім OOP негіздерін түсініп, кластар мен объектілердің жұмысын көруге мүмкіндік берді.

12 аптада бағдарламама NumPy және Matplotlib кітапханаларын қостым. Мен мәзірдегі тағамдардың калорияларын сандық массивке айналдырып, орташа калорияны есептедім. Сонымен қатар, калорияларды график түрінде визуалды түрде көрсете алдым, орташа калорияны сызықпен белгіледім. Бұл бөлім мені мәліметтерді талдауға және визуализация жасауға үйретті, сондықтан енді бағдарламам тек калория есептеп қана қоймай, оларды графикпен көрсету мүмкіндігіне де ие болды. Осылайша, 11 және 12 аптаның материалдарын біріктіріп, мен бағдарламамды әлдеқайда толық әрі көрнекі еттім.
